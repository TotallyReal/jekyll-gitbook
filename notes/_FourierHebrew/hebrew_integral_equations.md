---
title: משוואות אינטגרליות
author: אופיר דוד
category: התמרות פורייה
layout: post
dir: rtl
cssclasses:
  - hebrew
---
אחד השימושים למשפט הקונבולוציה הוא בפתרון משוואות אינטגרליות. בפרט, אם נתונות הפונקציות $g,h$ ורוצים למצוא פונקציה $f$ המקיימת משוואה מהצורה:
$$,\int_0^t f(t-y)g(y)\dy=h(t)$$
מאחר ואגף שמאל הוא פשוט $(f*g)(t)$, תחת ההנחה ששתי הפונקציות נתמכות ב $[0,\infty)$, אז נוכל להפעיל את משפט הקונבולוציה כדי לקבל ש:
$$.\cl[f](s)\cdot \cl[g](s)=\cl[h](s)$$
עכשיו אפשר לנסות לחלץ את $\cl[f]$ ואז לבצע התמרה הפוכה.

## דוגמאות

> [!דוגמא] דוגמא 1:
> ננסה למצוא פונקציה $f$ המקיימת:
> $$.\int_0^tf(y)\cos(y-t)\dy = t\cdot \sin(t)$$
> התמרת לפלס של אגף שמאל תיתן:
> $$,\cl[f](s)\cdot \cl[\cos(t)](s)=\cl[f](s)\cdot \frac {s}{s^2+a^2}$$
> והתמרת אגף ימין:
> $$\cl[t\cdot\sin(t)](s)=-\cl[\sin(t)]'(s)=-\frac{d}{\ds}\left(\frac{1}{s^2+1}\right)=\frac{2s}{(s^2+1)^2}$$
> לכן, סה"כ נקבל ש:
> $$,\cl[f](s)=\frac{2}{s^2+1}=\cl[2\sin(t)](s)$$
> כלומר, כדאי לנחש (התמרה הפוכה) ש $f(t)=2\sin(t)$, ובאמת קל לבדוק שבאמת הפונקציה הזאת פותרת את המשוואה האינטגרלית.


> [!דוגמא] דוגמא 2:
> נשנה את המשוואה מהדוגמא הראשונה ל:
> $$.\int_0^tf(y^2)\cos(y-t)\dy = t\cdot \sin(t)$$
> עכשיו אין לנו בדיוק קונבולוציה, אך נוכל לשנות קצת את המשוואה כדי שכן תהיה. אם נגדיר $g(t)=f(t^2)$ , אז נקבל את המשוואה 
> $$,\int_0^tg(y)\cos(y-t)\dy = t\cdot \sin(t)$$
> שראינו מקודם שיש לה פתרון $f(t^2)=g(t)=2\sin(t)$. זה אומר שהפתרון של המשוואה המקורית יהיה $f(t)=2\sin(\sqrt{t})$. נשים לב שהפתרון הזה רק תקף עבור $t\geq 0$ כי אחרת לא נוכל לקחת שורש, אבל מראש זו הייתה ההנחה שלנו כי אנחנו עושים התמרת לפלס (ומעבר לזה, בתנאי האינטגרלי מופיעים רק הערכים של $f$ על $t\geq 0$ כלומר בשום שיטה אחרת לא נקבל מה קורה ב $t<0$).
> סה"כ, הדוגמא הזאת באה להראות שגם דברים שלא נראים במבט ראשון כמו קונבולוציה, אפשר להמיר לקונבולוציה אמיתית.

> [!דוגמא] דוגמא 3:
> פתרו את המשוואה:
> $$.\int_0^t e^{t-y}f(y)\dy=f(t)-1$$
> אגף שמאל זה הקונבולוציה $f*e^t$ (תחת ההנחה הרגילה שהפונקציות שלנו נתמכות ב $[0,\infty)$) ולכן התמרת לפלס של שני האגפים תיתן:
> $$.\frac{1}{s-1}\cdot \cl[f](s)=\cl[e^{1\cdot t}](s)\cdot\cl[f](s)=\cl[f](s)-\cl[1](s)=\cl[f](s)-\frac{1}{s}$$
> בידוד של $\cl[f]$ יתן ש:
> $$\cl[f](s)=\frac{s-1}{s(s-2)}=\frac{1}{2}\left(\frac{1}{s}+\frac{1}{s-2}\right)=\frac{1}{2}\left(\cl[1+e^{2t}](s)\right)$$
> לכן סה"כ נקבל ש $f(t)=\frac{1+e^{2t}}{2}$ יהיה פתרון למשוואה.
> 

> [!דוגמא] דוגמא 4:
> פתרו את המשוואה 
> $$.\int_0^tf(y)\dy=t-f'(t)$$
> במקרה הזה נראה שאין לנו קונבולוציה, אבל היא באמצ כן מתחבאת שם, כי $\int_0^tf(y)\dy = (f*1)(t)$. שימוש בתמרת לפלס יתן לנו:
> $$\frac{\cl[f](s)}{s} = \cl[f](s)\cdot\cl[1](s)=\cl[t](s)-\cl[f'](s)=\frac{1}{s^2}-\left(s\cl[f](s)-f(0)\right)$$
> חילוץ של $\cl[f]$ יתן ש:
> $$,\cl[f](s)=\frac{\frac{1}{s}+sf(0)}{1+s^2}=\frac{1}{s}-(1-f(0))\frac{s}{s^2+1}=\cl[1-(1-f(0))\cos(t)](s)$$
> ולכן נקבל ש 
> $$.f(t)=1-(1-f(0))\cos(t)$$
> נשים לב שהצבה של $t=0$ תיתן ש $f(0)=f(0)$, כלומר יש לנו בעצם פרמטר חופשי (או לחלופין צריך תנאי התחלה בשביל פתרון יחיד). אפשר לראות שבאמת אם מוסיפים $\cos(t)$ לפונקציה $f(t)$ אז הפונקציה החדשה שנקבל עדיין תפתור את המשוואה האינטגרלית/דיפרנציאלית.

