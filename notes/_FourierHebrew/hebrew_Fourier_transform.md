---
title: התמרת פורייה
author: אופיר דוד
category: התמרות פורייה
layout: post
dir: rtl
cssclasses:
  - hebrew
---
עד כה עבדנו עם פונקציות על הקטע $[-\pi, \pi]$, או בצורה שקולה פונקציות שהן $2\pi$ מחזוריות. עכשיו נרחיב את העולם שלנו ונסתכל על פונקציות כלליות על הישר הממשי $\RR$.

# מכפלות פנימיות

עוד לפני שננסה להבין מה אומרת תורת פורייה על הישר הממשי, יש לנו כבר בעיה בהגדרה של המכפלה הפנימית:
$$.\angles{f,g}:=\frac{1}{2\pi}\int_{-\infty}^{\infty}f(x)\overline{g(x)}\dx$$

האינטגרל למעלה יכול להתבדר אפילו עבור פונקציות מאוד יפות, ובפרט $\angles{1,1}=\infty$. כדי לפתור את הבעיה הזאת, כמו עבור פונקציות על קטעים סופיים, נסתכל על תתי משפחות של פונקציות, שמצד אחד המכפלה הפנימית "תעבוד" עבורם, ומצד שני הן יהיו מספיק גדולות כדי שרב הפונקציות בנרצה לעבוד איתן יהיו שם.

> [!הגדרה] הגדרה: נורמות על פונקציות על $\RR$
> עבור פונקציה $f:\RR\to\CC$ נגדיר את הנורמות הבאות:
> $$\begin{align} \norm f_1 & = \int_{-\infty}^{\infty} \abs{f(x)} \dx \\ \norm f_2 & = \frac{1}{2\pi} \left(\int_{-\infty}^{\infty} \abs{f(x)}^2  dx\right)^{1/2} \\ \norm f_\infty & = \sup_x \abs{f(x)} \end{align}$$
> בנוסף, עבור $p=1,2,\infty$ נסמן:
> $$.E^p(\RR) = \{f:\RR \to \CC \;\mid\; f \text{ piecewise continuous}, \norm f_p < \infty\}$$

עבור הנורמות המקבילות בקטע הסופי $[-\pi,\pi]$ ראינו שמתקיים ש  $\norm f_1 \leq \norm f_2 \leq \norm f_\infty$  (עד כדי סקלר נרמול), כלומר נורמת אינסוף היא "הכי חזקה" ואחת השאלות ששאלנו היא מתי התכנסות בנורמה 2 (של טור פורייה) גורר התכנסות בנורמת אינסוף. הטענה הזאת כבר לא נכונה על הישר $\RR$ כולו, למשל עבור $f\equiv 1$ מתקיים ש $\norm f_2 = \norm f_1 =\infty$  ואילו $\norm f_\infty =1$. כתרגיל, הראו ש:

> [!תרגיל] תרגיל:
> לכל $p\in\{1,2,\infty\}$ מצאו פונקציה $f$ כך ש $\norm{f}_p<\infty$ בעוד ששתי הנורמות האחרות הן אינסוף.

בעוד שכפי שראינו המכפלה הפנימית שלנו מלמעלה לא מוגדרת עבור פונקציות חסומות ב $E^\infty(\RR)$, הן כן מוגדרת עבור $E^2(\RR)$ עם הוכחה דומה למה שהיה במקרה של הקטע החסום $[-\pi,\pi]$.

> [!למה] המכפלה הפנימית על $E^2(\RR)$
> הפונקציה $\angles{f,g}$ מלמעלה מוגדרת היטב ומגדירה מכפלה פנימית על $E^2(\RR)$.

> [!הוכחה]- הוכחה:
> ברגע שנראה שהפונקציה מוגדרת היטב (כלומר האינטגל מתכנס), שאר התכונות של המכפלה הפנימית מוכחות בקלות (כתרגיל). כבר ראינו את ההוכחה במקרה של הקטע החסום, אך כתזכורת, בגלל ש $\abs{f(x)\overline{g(x)}}\leq \abs{f(x)}^2+\abs{g(x)}^2$ , אנחנו מקבלים שהאינטגרל מתכנס בהחלט וחסום ע"י:
> $$.\int_{-\infty}^\infty\abs{f(x)g(x)}\dx \leq \norm{f(x)}_2^2+\norm{g(x)}_2^2<\infty$$

בשלב הזה, נוכל להתחיל לחפש בסיס אורתונורמלי ולעשות תהליך דומה למרחב של הפונקציות על $[-\pi,\pi]$. אבל, המטרה העיקרית שלנו היא להבין פונקציות כלליות ע"י פונקציות מחזוריות, ופרט לפונקציית האפס, אף פונקציה מחזורית היא לא ב $E^2(\RR)$ כי האינטגרל של הריבוע שלה בערך מוחלט תמיד יהיה אינסוף. לכן, במקום לעבוד מעל $E^2(\RR)$ דווקא נעבוד מעל "מרחב" אחר שם יש לנו את הפונקציות המחזוריות, ובהמשך נראה את הקשר חזרה לפונקציות ב $E^2(\RR)$.

# התמרת פורייה על $E^1(\RR)$

> [!הגדרה] הגדרה: התמרת פורייה
> עבור פונקציה $f:\RR\to \CC$ ו $\omega\in \RR$ נכתוב
> 
> $$.\hat f(\omega) := \frac{1}{2\pi} \int_{-\infty}^{\infty} f(x)e^{-i\omega x}dx = \angles{f,e^{i\omega x}}$$
> אם הגבול הזה קיים לכל $\omega \in \RR$ נקרא לפונקציה $\hat{f}:\RR\to\CC$ בשם **ההתמרת פורייה** של $f$.
> לעיתים נכתוב גם $\cf[f]=\hat{f}$.

נשים לב שלמרות שאנחנו משתמשים בסימון של המכפלה הפנימית, הפונקציות עצמן הן לא ב $E^2(\RR)$ (למשל, הפונקציה $e^{i\omega x}$  היא מחזורית ולכן לא במרחב הזה) ולכן באופן כללי האינטגרל לא אמור להתכנס. למזלנו, יש לנו את התוצאה הבאה:

> [!למה] למה:
> אם $f\in\ E^1(\RR)$, אז $\hat{f}(\omega)$ מוגדרת היטב לכל $\omega$ ומתקיים ש $\norm{\hat{f}}_\infty \leq \frac{1}{2\pi} \norm{f}_1$.

> [!הוכחה]- הוכחה:
> זהו חישוב פשוט, ע"י שנראה שהאינטגרל מתכנס בהחלט:
> $$.\abs{\hat{f}(\omega)}=\abs{\frac{1}{2\pi} \int_{-\infty}^{\infty} f(x)e^{-i\omega x}dx} \leq \frac{1}{2\pi} \int_{-\infty}^{\infty} \abs{f(x)}\abs{e^{-i\omega x}}dx=\frac{1}{2\pi} \norm f_1$$

> [!הערה]- הכללה של מכפלות פנימיות:
> כפי שאמרנו, ה"מכפלה הפנימית" $\angles{f,e^{i\omega x}}$ היא כבר לא מכפלה פנימית סטנדרטית לפי ההגדרה, כי אנחנו לא לוקחים פונקציות מתוך אותו מרחב $E^2(\RR)$, אך כן יש משמעות לביטוי הזה. למעבר למכפלה הפנימית בין פונקציות ב $E^2(\RR)$ זוהי עכשיו גם מכפלה בין פונקציה ב $E^1(\RR)$ ו $E^\infty(\RR)$. שני הזוגות מספרים האלו מקיימים את ה"משוואה" המעניינת:
> $$.\frac{1}{1}+\frac{1}{\infty}=\frac{1}{2}+\frac{1}{2}=1$$
> מסתבר שזה תכונה יותר כללית והפונקציה הזאת מגדירה מכפלה בין מרחבים נוספים. לפרטים נוספים, כדאי לקרוא על [אי שוויון הלדר](https://he.wikipedia.org/wiki/%D7%90%D7%99-%D7%A9%D7%95%D7%95%D7%99%D7%95%D7%9F_%D7%94%D7%9C%D7%93%D7%A8).

# דוגמאות

נראה שתי דוגמאות חשובות להתמרת פורייה:

> [!דוגמא]- דוגמא: הפונקציה $\chi_{[a,b]}$
> עבור $a<b$ נגדיר את הפונקציה המציינת 
> $$.f(x)=\chi_{[a,b]}(x)=\cases{1&x\in[a,b]\\0&else}$$
> חישוב של התמרת פורייה של הפונקציה הזאת יתן:
> $$.2\pi \hat{f}(w)= \int_{-\infty}^{\infty} \chi_{[a,b]}(x)e^{-i\omega x}dx = \int_{a}^{b} e^{-i\omega x}dx =\frac{1}{\omega} ie^{-i\omega x}\mid_a^b = \frac{e^{-i\omega a}-e^{-i\omega b}}{\omega i}  $$
> הביטוי למעלה אינו מוגדר כאשר $\omega=0$ ולכן שם צריך לחשב בנפרד ולקבל ש 
> $$. \hat{f}(0)=\frac{1}{2\pi} \int_{-\infty}^{\infty} \chi_{[a,b]}(x)dx=\frac {b-a}{2\pi}$$
> קל לראות שהפונקציה $\hat{f}(\omega)$ היא רציפה עבור $\omega \neq 0$ אבל גם לא קשה לבדוק שהיא רציפה ב $\omega =0$. בנוסף, מאחר ו $e^{-i\omega a}$ חסומה בערך מוחלט, אז כאשר  $\omega \to \infty$ נקבל ש $\hat{f}(\omega)\to 0$. נראה בהמשך שזו תופעה הרבה יותר כללית.
> 
> בנוסף, עבור $a=-b$, כלומר כאשר הפונקציה היא זוגית, ההתמרה תהיה:
> $$\hat{f}(\omega)=\cases{\frac{\sin(\omega b)}{\omega \pi} & \omega \neq 0 \\ \frac{b}{\pi} & \omega = 0.}$$
> 
> <iframe scrolling="no" title="fourier transform characteristic" src="https://www.geogebra.org/material/iframe/id/htkvjguk/width/600/height/274/border/888888/sfsb/true/smb/false/stb/false/stbh/false/ai/false/asb/false/sri/false/rc/false/ld/false/sdz/false/ctl/false" width="600px" height="274px" style="border:0px;"> </iframe>


> [!דוגמא] דוגמא: הפונקציה $e^{-a|x|}$ עבור $a>0$.
> קודם כל, נשים לב ש $f(x):=e^{-a|x|}\in E^1(\RR)$ ולכן ההתמרה שלה מוגדרת היטב. החישוב עצמו של ההתמרה הוא:
> $$\begin{align}  2\pi \cdot \hat f(\omega) & = \int_{-\infty}^{\infty} e^{-a|x|} e^{-i\omega x}\dx = \int_{-\infty}^{0} e^{(a-i\omega) x}\dx + \int_{0}^{\infty}  e^{(-a-i\omega) x}\dx \\ & = \int_{0}^{\infty}\left(e^{-(a-i\omega)x}+e^{(-a-i\omega)x}\right)\dx=\left[\frac{e^{-ax}e^{i\omega x}}{i\omega-a}-\frac{e^{-ax}e^{-i\omega x}}{i\omega+a}\right]_{0}^{\infty}. \end{align}$$
> מאחר ו $|e^{i\omega x}|$ חסומה ע"י 1, ובנוסף $e^{-ax}\to 0$ כאשר $x\to\infty$, נוכל להסיק ש
> $$. 2\pi \cdot \hat f(\omega) = \frac{1}{i\omega+a}-\frac{1}{i\omega-a} = \frac{2a}{\omega^2+a^2}$$